# Groei document

## Week 1

#### UX 1 Doelgroep onderzoek oefening 3

**Opdracht**

- Maak in 5 minuten een kort scenario van een activiteit die je vaak doet met behulp van scenario mapping.
- Leg in 2 minuten dit scenario uit aan de persoon naast je.
- Is dit duidelijk?
- Welke vragen komen er op
- Draai de rollen om

**Uitwerking**

#### Dumbbell Curl
1. Kies het juiste gewicht. Dit gewicht is ongeveer 70% van je 1-rep max.
2. Laat je armen langs je lichaam hangen en zorg ervoor dat je duim naar voren wijst terwijl je het gewicht vasthoudt.
3. Til het gewicht nu met explosieve kracht op, maar zorg ervoor dat ALLEEN je onderarm beweegt.
4. Wanneer je de top van de beweging bereikt, houd het gewicht anderhalve seconde vast. Probeer hierbij zoveel mogelijk je biceps aan te spannen en de dumbbell zover mogelijk "te pushen."
5. Voor de excentrische fase van de beweging laat je de dumbbell langzaam zakken tot je weer in de positie van stap 1 bent. Deze stap zou ongeveer 2 seconden moeten duren.

**Feedback**

Ik heb mijn uitwerking laten lezen door een medestudent. Hieruit begreep ik dat sommige woorden niet gedefinieerd waren, waardoor de lezer niet wist wat er bedoeld werd in mijn plan. Als voorbeeld wist de student niet wat een "1-rep max" was en wist daardoor ook niet zeker hoe hij door de rest van de stappen moest gaan. Ook zou ik misschien meer stappen kunnen toevoegen die duidelijker aangeven wat er van de lezer wordt verwacht.

**Reflectie**

De opdracht leek in eerste instantie eenvoudig en vanzelfsprekend. Toch vergat ik eerst dat het nodig was om elke stap duidelijk uit te leggen. Bij handelingen die je vaak uitvoert, sta je niet altijd stil bij de details. Toen ik begon met het beschrijven en voordoen, bleek het ingewikkelder te zijn dan ik had verwacht.

<br>

#### Opdracht Casus keuze

**Opdracht**

- Wat zijn de belangrijkste activiteiten die gebeuren?
- Wat is een interessant vraagstuk (probleem) dat je wil aanpakken?
- Welk mogelijke oplossing of toepassing kun je bedenken of heb je bedacht?
- Hoe zou robotisering hierbij een rol kunnen spelen?
- Wat heb jij nodig aan kennis en vaardigheden om dit te kunnen aanpakken?
- Welke vragen heb jij voor de casus eigenaar?

**Uitwerking**

- Een zorgverlener zorgt ervoor dat mensen met dementie op tijd en gezond eten. Dit helpt de bewoners om een goed eetpatroon te behouden en voorkomt ondervoeding.

- Het vraagstuk dat ik wil aanpakken is: hoe kunnen we ervoor zorgen dat mensen met dementie die thuis wonen gezond blijven eten, zonder dat ze daar voortdurend hulp voor nodig hebben?

- Een mogelijke oplossing is een robot die naar de bewoner toe gaat wanneer het tijd is om te eten. De robot kan de bewoner herinneren aan de maaltijd en uitleggen wat en wanneer ze moeten eten. Het zou nog beter zijn als de robot het eten zelf kan serveren of zelfs klaarmaken, zodat de bewoner dit niet zelf hoeft te doen.

- Robotisering kan hierbij helpen door de robot in staat te stellen de bewoner te vinden en hen op een vriendelijke manier te begeleiden. Ook kan de robot gegevens verzamelen over wat de bewoner eet, waardoor zorgverleners een beter overzicht hebben van de gezondheid van de bewoner.

- Om dit te realiseren, heb ik kennis nodig over hoe robots zich door een woning kunnen bewegen, en hoe ze de bewoner kunnen vinden en benaderen. Daarnaast moet ik weten welke technologieën nodig zijn voor het bereiden en serveren van eten.

- Vragen die ik heb voor de casus eigenaar:
  1. Wat kunnen we verwachten van mensen met dementie? Kunnen zij zelf hun eten klaarmaken en weten ze waar alles in hun woning is?
  2. Hoe kunnen we zeker weten dat de bewoner het eten daadwerkelijk heeft gegeten?
  3. Waarom kiezen we voor een fysieke robot die direct met de gebruiker interageert? Is een herinnering via een speaker of telefoon misschien makkelijker voor mensen met dementie?

**Feedback**

...

**Reflectie**

Ik vond de opdracht redelijk moeilijk. Het was niet eenvoudig om op al deze vragen een goed antwoord te geven. Ik moest goed nadenken over hoe ik dit project zou aanpakken. Nu heb ik echter het gevoel dat ik meer grip heb op het probleem en daardoor makkelijker aan de opdracht kan beginnen.

<br>

#### UX: doelgroep opdracht

**Opdracht deel 1**

Bestudeer de casus die je gekozen:
- Wat heb je er uit kunnen halen?
- Wat weet je over je doelgroep?
- Wat is de belangrijkste uitdaging voor de doelgroep?
Maak daarna de keuze voor één casus om mee verder te werken.

**Uitwerking**

- Na het lezen van de casus begrijp ik het probleem van de opdrachtgever beter. De doelgroep van de opdracht bestaat uit mensen met dementie, die moeten kunnen interacteren met het systeem.
- Ik besef dat deze mensen vaak moeite hebben met zelfstandigheid. Daarom moet het systeem zo eenvoudig en gebruiksvriendelijk mogelijk zijn.
- De grootste uitdaging is ervoor te zorgen dat de doelgroep begrijpt hoe ze op de functionaliteiten van het systeem moeten reageren.

**Opdracht deel 2**

Ga nu aan de slag om te kijken wat je kunt bedenken aan ideeën voor de doelgroep binnen deze casus.

- 5 minuten ideeën spuien op een vel papier.
- Pak een idee en schrijf in 2 minuten zo veel aanknopingspunten (in steekwoorden) op die je bij elk idee hebt. Doe dit in de vorm van een mindmap.
- Herhaal dit voor ten minste één ander idee.
- Welk idee heeft de meeste connecties?

**Uitwerking**

- 1. Een robot die naar de bewoner toe kan rijden, de persoon vriendelijk herinnert om te eten en hen desgewenst kan begeleiden naar de keuken.
  2. Een systeem dat automatisch een bestelling kan plaatsen op het moment dat de bewoner moet eten. Hierdoor hoeft de bewoner zich niet bewust te zijn van zijn eet patroon.
  3. Een systeem dat de bewoner instructies geeft over wat hij of zij op een bepaald moment moet doen, zoals het bereiden van een maaltijd en welke specifieke maaltijd gegeten moet worden .